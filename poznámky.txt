1.<p>Chladná zbraň je taková zbraň, která při svém použití vyžaduje fyzický kontakt s cílem. Jedná se o útok zbraní
        jako takovou a nikoli útok konaný projektilem.</p>
2.<p>Střelná zbraň je zařízení, které vysílá hmotné projektily na cíl. Účelem je zničení nebo poškození cíle.
        Nejrozšířenějším druhem střelných zbraní jsou v současné době palné zbraně.

        Střelná zbraň předává střele (projektilu) kinetickou energii, potřebnou k její dopravě a silovému působení na
        cíl. Silové působení může, ale nemusí být hlavním účinkem projektilu. Nejstarší střelné zbraně užívaly jako
        zdroj různě transformovanou a akumulovanou mechanickou energii lidských nebo i zvířecích svalů, palné zbraně
        využívají chemickou energii zápalné látky. Probíhá intenzivní výzkum využití dalších fyzikálních principů
        (elektromagnetický princip, plazmová děla, laserové zbraně) - zatím bez významnějších praktických aplikací.</p>

3.<p>Zbraň je nástroj (moderní zbraně mohou být i automatické stroje), který slouží k prosazování zájmů. Může
        sloužit k útoku či obraně materiálních hodnot, ale i duchovních jako je víra či čest. Nejčastěji se používá za
        účelem způsobení zranění živému organismu. Některé zbraně, hlavně výbušniny, se však s úspěchem používají i k
        jiným účelům (odstřel sněhových lavin, ledových bariér na řekách apod.). Existují i zbraně pro průmysl
        (nastřelovací pistole pro kotvení, palné lisy na kabelová oka, zkoušečky kvality betonu atd.). Zbraně patří mezi
        nejstarší lidské nástroje, které byly vynalezeny. Postupem času se zbraně z primitivních nástrojů určených k
        zabíjení vyvinuly v sofistikované stroje, přičemž jejich současnou definici je třeba rozšířit i o zbraně,
        jejichž účelem je snižovat bojeschopnost nepřítele. To v moderním věku nemusí nutně znamenat zabíjení nebo
        zastrašování. Jedná se např. o zbraně, jejichž účelem je zkratování elektráren (jakož i elektrorozvoden či
        vedení vysokého napětí).
        Zbraní se předmět stává v okamžiku použití za účelem zranění živého organismu nezávisle na tom, k čemu byl určen
        při své výrobě. V běžné mluvě se ale zbraní zpravidla rozumí předměty nebo stroje, které byly navrženy a
        vyrobeny právě s důrazem na jejich ranivý účinek.</p>